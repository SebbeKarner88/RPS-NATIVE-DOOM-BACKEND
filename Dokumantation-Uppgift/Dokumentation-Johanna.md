## Johannas Dokumentation.

### Beskrivning av arbetets gång:
Vi började redan i agila metoder kursen att planera detta projekt i både jira och figma. Det har gått bra med
planeringen i vår grupp. Det var i backend kursen som fogarna i gruppen började att knaka. Där vi hade en gruppmedlem
som inte gjorde sin del i det här projektet. Efter att den gruppmedlemmen fick hoppa av vår grupp har arbetet rullat
som en oljad maskin. 

Under backend kursen började vi med att implementera massor med olika funktioner såsom en highscore function. Den 
funktionen skulle lagra spelarens highscore i databasen samt att vi då skulle ha en global highscore som skulle visa
de spelare som hade mest poäng av dem som är registrerade. Vi hade stora visioner för detta spel men inte den kunskapen
kring JavaScript och HTML/CSS. Efter diskussioner valde vi att köra med en backend som hade alla grunderna för spelet. 

I HTML/CSS kursen valde vi att alla får göra en sida var och designa. Jag valde att göra inloggningssidan med kasetten. 
Det var lite knepigt vissa gånger med grid biten. Få formuläret på kassetten. Jag gjorde en grid på en annan grid 
exempelvis. Men Det blev inte bra när man ändrade skärmens storlek. Till slut fick jag till att formuläret fick kassetten
som en bakgrund i stället. 

Vi valde under JavaScript kursen att vi tre skulle fortsätta som en grupp och göra vårt spel på egen hand utan den fjärde
gruppmedlemmen. Vi har suttit tillsammans dem dagar som det har funkat för oss alla tre. Då har vi diskuterat, kodat och 
använt oss av vår kreativitet för att skapa just detta Rock paper scissors spel. 

### Egna reflektioner från arbetet:
Jag tycker att arbetet med detta projekt har gått väldigt bra! Jag har fått betydligt mer kunskaper samt en större 
förståelse för hur delarna sitter ihop. 
Jag har gått kurser på sidan om skolan för att få en ännu mer djupare förståelse för alla delarna. Jag följer Mosh på 
dem dagar som jag har självstudier eller när jag får tiden till att sitta. Jag är en sån person som söker information från
alla olika källor. Det har varit mycket googlande under denna JavaScript kurs. Samt har jag startat en massa små 
projekt för att testa runt. 

Jag hade en period under denna kurs där jag mådde lite sämre med mig själv och tvivlade på min kompetens. Det var som att 
hjärnan inte ville hänga med mig. Det var som att jag kände att det inte kunde vara så enkelt att fetcha exempelvis
fake shop API utan det måste vara mer komplicerat. Men det behöver ju inte det! Men sen fick jag min Ahaa upplevelse en
dag och fick en större förståelse. Jag visste innerst inne att jag kunde mer än vad min hjärna ville säga till mig, den
var som låst bara.

Jag tycker att när vi designade var sin sida på HTML/CSS var väldigt betydelsefullt för ens egna utveckling. Jag hade 
fria tyglar att använda min kreativitet, och utveckla mina kunskaper kring exempelvis grid m.m. Vi bestämde att vissa
delar ska alla sidorna ha likadana såsom header och footer. Men resten var bara go wild and crazy nästan, låt 
inspirationen flöda. 

### Beskrivning av design: 
Designen som vi har för vårt projekt valde vi redan i kursen om agila metoder. Vi har tagit samma bild som framsida
som vi hade i vår planering som vi gjorde i den kursen. Det som vi har lagt till i vår design är en annan bakgrund 
när spelet körs samt kassetten och lite andra små grejer. Annars har vi utgått från vår vision som vi hade från början. 
De flesta av oss kände att glada 80-talet skulle vara ett bra tema för just detta spel. Samt att jag gjorde en animation
som gjorde att självaste korten för spel valen fick en flip effekt tyckte jag var pricken över i:et. 

Musik har implementerats för att skapa mer dynamik i spelet. 

### Hur tankarna har gått gällande interaktionsdesign samt användarvänlighet: 
Det är en väldigt straight forward design med tydlig navigering.

Användaren ska kunna gå in och snabbt och smidigt kunna navigera sig igenom hemsidan. Vi har tänkt och funderat på
färger som används samt att försöka göra bitarna tydligare samt att inte ha minimala knappar. Vi har ändrat vissa text
färger för att dem ska poppa mer. Exempelvis så poppar en kallare färg mot en varmare färg. 

Vårt spel är väldigt avskalat samt att fokuset ligger mer på spela spelet och inte andra extra funktioner. Detta gör
spelet att det är lätt navigerat samt att alla användare i alla åldrar kan spela spelet. Jag har även testat med min son.
Att det är avskalat gör att användaren vet vad som förväntas av han/hon samt hur spelet kommer att gå till. 

Sammanfattningsvis tycker jag att vi har haft användarvänlighet i åtanke när vi skapade detta projekt. Vi har satt en
alt="" på alla bilderna så om det skulle vara någon som behöver screen reading finns det information som kommer läsas
upp. Vi har tänkt på storlekar samt tabb funktioner. 